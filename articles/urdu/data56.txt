ٹویٹر اسپیس کا صارفین کیلئے اہم اعلان
فوٹو: اے پی
سوشل میڈیا سائٹ ٹویٹر نے تقریباً ایک سال بعد تمام صارفین کے لیے ٹویٹر اسپیس پر میزبانی کی اجازت دے دی۔
ٹیکنالوجی ویب سائٹ ’’دی ورج‘‘ کے مطابق ٹویٹر نے نومبر 2020 میں اسپیس فیچر متعارف کروایا تھا، جس میں اسپیس کی میزبانی کے لیے فالوورز کی تعداد 600 تک رکھی تھی۔
ٹویٹر کی جانب سے اسپیس کی میزبانی کے لیے 600 فالوورز کی تعداد اب ختم کر دی گئی ہے اور اب تمام صارفین ٹویٹر اسپیس کی میزبانی بآسانی کر سکتے ہیں۔
اس حوالے سے اسپیس کی ٹیم نے تبدیلی کے اعلان سے متعلق ٹویٹ کی جس میں بتایا گیا کہ اینڈرائیڈ اور آئی او ایس دونوں کے صارفین اب اسپیسز کی میزبانی کر سکیں گے۔

the time has arrived -- we’re now rolling out the ability for everyone on iOS and Android to host a Space
if this is your first time hosting, welcome! here’s a refresher on how pic.twitter.com/cLH8z0bocy

— Spaces (@TwitterSpaces) October 21, 2021
اپنی ٹویٹ میں اسپیس نے ایک ’’جِف‘‘ بھی شیئر کی ہے جس میں بتایا گیا ہے کہ ٹویٹر اسپیس کیسے چلایا جاتا ہے۔ ٹویٹر اسپیس کی طرح ایک کلب ہاؤس نامی ایپلی کیشن بھی ہے جس میں یہ سہولیات موجود ہیں۔
ٹویٹر استعمال کرنے والے صارفین ٹویٹر اسپیس میں کسی موضوع کا انتخاب کرتے ہیں جس میں دوسرے صارفین آ کر اپنی اپنی رائے کا اظہار لکھنے کے بجائے بات کر کے کرتے ہیں مگر بات کرنے کی اجازت اسی شخص کو ملتی ہے جو اسپیس کو بناتا ہے یعنی میزبانی کرتا ہے۔
دوسرے صارف صرف سنتے ہیں یا پھر اسپیس میں بات کرنے کی درخواست کرتے ہیں۔ اسی دوران اگر میزبان چاہے تو وہ کسی بھی اسپیس کے ممبر کو بے دخل بھی کر سکتا ہے۔