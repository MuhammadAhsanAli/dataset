ٹوئٹر کا نیافیچر صارفین کو ذہنی اذیت سے نجات دلائےگا
مائیکرو بلاگنگ سوشل ویب سائٹ ٹوئٹر نے صارفین کو ذہنی سکون اور بے ضرور ماحول فراہم کرنے کیلئے ایک نیا فیچر متعارف کرانے کا اعلان کیا ہے۔ اس فیچر کے تحت صارفین اپنے ٹوئٹ پر ریپلائی کا آپشن بند کرسکتے ہیں۔
ٹوئٹر سمیت دیگر سوشل میڈیا پلیٹ فارمز پر اکثر صارفین کو غیرضروری تنقید، ٹرولنگ اور گالم گلوچ کا سامنا کرنا پڑتا ہے جس سے ذہنی اذیت کا ہوتی ہے۔ ٹوئٹر نے اس معاملے کا ادراک کرتے ہوئے حل پیش کرنے کا منصوبہ بنایا ہے۔
لاس ویگاس میں جاری کنزیومر الیکٹرانک شو کے دوران ٹوئٹر کے نمائندے نے اعلان کیا کہ ’بلاک آل ریپلائز‘ کا فیچر متعارف کروا رہے ہیں۔ اس کے ذریعے صارفین ٹوئٹ کی اس طرح سیٹنگ کرپائیں گے کون ریپلائی کرسکتا ہے اور کون نہیں۔ 
فیس بک میں پہلے سے آپشن موجود ہے جس میں صارفین کمنٹس صرف ’فرینڈز‘ کیلئے اوپن کرسکتے ہیں۔ اس کے علاوہ پوسٹ کی پرائیویسی سیٹنگ بھی صارف اپنی مرضی سے کرسکتا ہے۔
ٹوئٹر حکام کے مطابق اس نئے فیچر کا مقصد صارفین محفوظ پلیٹ فارم اور بامقصد تبادلہ خیال کے مواقع فراہم کرنا ہے۔
اس سے قبل ٹوئٹر نے ریپلائز ’ہائیڈ‘ کرنے کا فیچر متعارف کیا تھا مگر اس میں دوسرے صارفین یہ جان سکتے تھے کہ یہ کمنٹ چھپایا گیا ہے۔ اس نئے فیچر سے ناپسندیدہ کمنٹس کا راستہ ہی بن ہوجائے گا۔
ٹوئٹر نے اس بارے میں وضاحت نہیں کی کہ فیچر عام صارفین کیلئے کب تک لانچ ہوگا۔