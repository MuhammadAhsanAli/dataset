ایلون مسک نے ٹویٹر خریدنے کا معاہدہ ختم کر دیا
برنس ٹائیکون ایلون مسک نے ٹویٹر سے معاہدہ ختم کردیا۔
غیر ملکی خبر رساں ایجنسی کے مطابق بزنس ٹائیکون  ایلون مسک اور ٹوئٹر کی راہیں جدا کرلی ہیں اور انہوں نے جعلی اکاؤنٹس کی تفصیلات فراہم نہ کیے جانے پر ٹویٹر سے معاہدہ ختم کردیا ہے، معاہدہ ختم ہوتے ہی  ٹوئٹر کے شیئر چھ فیصد گر گئے۔
ایلون مسک کا کہنا ہے کہ ٹوئٹر انتظامیہ جعلی اکاؤنٹس کی تعداد کے بارے میں معلومات فراہم کرنے میں ناکام رہی جس کے باعث معاہدے سے دستبردار ہورہا ہوں۔
ٹیسلا کے مالک نے دلیل بھی پیش کی کہ ٹویٹر کے دو اعلیٰ عہدیداروں کو برطرف کرنے کے فیصلے نے معاہدے کی خلاف ورزی کی ہے۔
دوسری جانب ٹویٹر کے چیئرمین نے ایلون مسک کے خلاف قانونی کارروائی کا اعلان کر دیا ہے۔
دونوں فریقین کے مابین اپریل میں اس بات پر اتفاق ہوا تھا کہ اگر کوئی فریق معاہدے سے دستبردار ہوتا ہے تو اسے 1 بلین ڈالر کا جرمانہ ادا کرے گا۔
واضح رہے کہ رواں سال اپریل کے آخر میں ایلون مسک اور ٹوئٹر کے درمیان  44 ارب ڈالرز میں سوشل میڈیا کمپنی خریدنے کا معاہدہ طے پایا تھا۔