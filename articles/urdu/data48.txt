کیا آپ فیس بک کے منفی اثرات کے بارے میں جانتے ہیں؟
فوٹو: اے ایف پی
دنیا بھر میں فیس بک استعمال کرنے والے ہر 8 میں سے ایک صارف کا خیال ہے کہ اسے استعمال کرنے سے ان کی نیند اور کام میں خلل پڑ رہا ہے۔
وال اسٹریٹ جنرل کے رپورٹ کے مطابق متاثرہ صارفین کا یہ بھی کہنا ہے کہ اس سوشل ایپ کے استعمال سے ان کے اپنے بچوں سے تعلق پر بھی مضر اثرات مرتب ہوئے ہیں۔
رپورٹ میں محقیقن نے اندازہ لگایا ہے کہ اس طرح کے مسائل کا سامنا ایپ استعمال کرنے والے 12 فیصد یا 36 کروڑ سے زیادہ افراد کو ہے۔ تاہم یہ اثرات ان لوگوں میں پائے جاتے ہیں جو انٹرنیٹ کا غیرضروی اور زیادہ دیر تک استعمال کرتے ہیں جسے فیس بک نے اپنے پلیٹ فارم کا غلط استعمال قرار دیا ہے۔
رپورٹ میں کہا گیا ہے کہ سوشل میڈیا کے منفی اثرات کے حوالے سے تحقیق کا آغاز کئی سال پہلے فیس بک کی ایک ٹیم کی جانب سے ہوا تھا تاکہ نقصان پہنچانے والے رویوں کی روک تھام کی جاسکے۔ تحقیقاتی ٹیم نے کئی حل بھی تجویز کیے تھے مگر سن 2019 میں اس ٹیم کو ہی ختم کردیا گیا۔