فیس بک: 50کروڑ صارفین کاڈیٹا 6لاکھ بھارتی روپے میں فروخت
فوٹو: یاہو
فیس بک کے 50کروڑ سے زائد صارفین کا ڈیٹا پیغام رسانی کیلیے استعمال ہونے والی اپیلکیشن ٹیلی گرام پر فروخت کردیا گیا۔
انڈیا ٹوڈے کی رپورٹ کے مطابق ٹیلی گرام پر اکاؤنٹ بنانے والے 50کروڑ سے زائد صارفین کا ڈیٹا 6لاکھ بھارتی روپے کے عوض دیگر کمپنیز کو فروخت کیا گیا ہے۔
ٹیکنالوجی پر نظر رکھنے والی ویب سائٹ مدر بورڈ نے اپنی رپورٹ میں انکشاف کیا کہ ٹیلی گرام بوٹ کے ذریعے فیس بک صارفین کا ڈیٹا اور نمبرز مختلف کمپنیوں کو فروخت کیے گئے ہیں۔
سیکیورٹی پر نظر رکھنے والے ادارے الون گال کی رپورٹ میں بتایا گیا ہے کہ اس ڈیٹا کو صرف 6لاکھ روپے کے عوض فروخت کیا گیا ہے۔
ادارے نے فروخت ہونے والے نمبروں میں سے چند کی تفصیلات انٹرنیٹ پر شیئر بھی کی ہیں۔
رپورٹ میں بتایا گیا ہے کہ ہیکرز نے اُن صارفین کے ڈیٹا تک رسائی حاصل کی جنہوں نے ایک ہی نمبر سے فیس بک اور ٹیلی گرام کا اکاؤنٹ بنایا ہوا تھا۔

In early 2020 a vulnerability that enabled seeing the phone number linked to every Facebook account was exploited, creating a database containing the information 533m users across all countries.

It was severely under-reported and today the database became much more worrisome 1/2 pic.twitter.com/ryQ5HuF1Cm

— Alon Gal (Under the Breach) (@UnderTheBreach) January 14, 2021
یہ ڈیٹا کسی خاص ملک کے صارفین کا نہیں بلکہ دنیا بھر میں ایپ استعمال کرنے والے لوگوں کا ہے، جس کے تحت اُن کے فیس بک اکاؤنٹ کی معلومات بھی خریدار کمپنی کو فراہم کی گئی ہے۔ ادارے کی جانب سے ممالک کے ناموں کی فہرست بھی جاری کی گئی، خوش قسمتی سے اُس میں پاکستان کا نام شامل نہیں ہے۔
واضح رہے کہ سوشل میڈیا استعمال کرنے والوں کے ساتھ یہ واقعہ پہلی بار پیش نہیں آیا بلکہ 2019 میں بھی ہیکرز نے 41کروڑ سے زائد صارفین کا محفوظ ڈیٹا چرا کر فیس بک سے چرا کر اسے فروخت کیا تھا۔ جس کی بعدازاں فیس بک نے تصدیق بھی کی تھی۔