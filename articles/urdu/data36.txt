ٹوئٹر پر نئے فیچر کا اضافہ ہونے والا ہے
سماجی رابطوں اور مائیکرو بلاگنگ کی ویب سائٹ ٹوئٹر نے آئندہ دنوں میں ‘نوٹس’ کے نام سے  نیا فیچر متعارف کروانے کا اعلان کردیا۔
ٹوئٹر کے نئے فیچر ‘نوٹس’ کا مقصد صارفین کو 280 الفاظ کے بجائے لمبی تحریر لکھنے کی سہولت فراہم کرنا ہے۔
ٹوئٹر رائٹ کے مطابق ٹوئٹر لمبی تحریر لکھنے سے متعلق تجربہ کررہا ہے۔ ٹوئٹر اس سے پہلے بھی کئی نئے فیچر متعارف کروا چکا ہے جن میں اسپیس، تھریڈ، کمیونٹی اور شیڈول وغیرہ شامل ہیں۔
اس سے قبل ٹوئٹر نے ‘فلیٹ’ کے نام سے اسٹوری شیئر کرنے کا فیچر بھی شامل کیا تھا جسے عوام کی عدم دلچسی کے باعث ختم کردیا گیا۔
 
 






ٹوئٹر نے چند لکھاریوں سے تجربے کے طور پر نوٹس لکھوائے ہیں، جنہیں صارفین ٹوئٹر اور ویب پر پڑھ سکتے ہیں۔
ٹوئٹر کے مطابق یہ شائع ہونیوالے ‘نوٹس’ ہیں جو دراصل 280 الفاظ سے زیادہ کی تحریر لکھنے کا نیا طریقہ ہے۔
خیال رہے کہ ٹوئٹر کا ‘نوٹس’ نامی نیا فیچر ابھی تک صرف تجربے کے مرحلے میں ہے، جسے عام صارفین کیلئے فعال نہیں کیا گیا۔