فیس بک، انسٹاگرام کا دلچسپ فیچر جلد واٹس ایپ پر ہوگا
مقبول میسجنگ ایپ واٹس ایپ پر فیس بک اور انسٹاگرام کی طرح جلد ہی ’میسج ری ایکشن‘ فیچر شامل ہوگا جس سے جذبات کے اظہار میں مزید آسانی ہوگی۔


سماجی رابطے کی سائٹ ٹوئٹر پر ویب بیٹا انفو کی جانب سے ٹوئٹ کیا گیا ہے کہ واٹس ایپ پیغامات پر کھل کے اظہار کرنے کیلئے ’ری ایکشن‘ فیچر پر کام کیا جارہاہے جو اس وقت آزمائشی مراحل میں ہے۔


ویب بیٹا انفو کے مطابق صارفین کو مذکورہ فیچر کی معلومات ہے کیونکہ یہ فیچر  ٹوئٹر، انسٹاگرام اور فیس بک پیغامات کیلئے پہلے سےہی موجود ہے لہذا واٹس ایپ کے پیغامات پر بھی  صارفین خوشی، غصہ، دکھ اور کھل کر ہنسنے کا اظہار کر سکیں گے۔



واٹس ایپ نے صارفین کیلئے نیا آڈیو فیچر متعارف کرادیا



اس فیچر کی سہولت وہ تمام صارفین کیلئے دستیاب ہوگی جن کا واٹس ایپ اپ ڈیٹ  ہوگا مگر جن کا اپڈیٹ نہیں ہوگا اور اگر انہیں کس دوسرے صارف کی جانب سے ان کے پیغام پر ری ایکشن محسوس ہوگا تو انہیں آگاہی نوٹیفکیشن موصول ہوگا۔


اس نوٹیفکیشن میں لکھا ہوگا کہ’ آپ کو ری ایکشن موصول ہوا ہے۔ اس کیلئے
اپنا واٹس ایپ ورژن اپڈیٹ کریں‘ اس کے ساتھ ہی واٹس ایپ اپڈیٹ کرنے کیلئے ہائپر لنک
میں اس کی سہولت بھی موجود ہوگی۔


یہ فیچر اینڈرائڈ اور آئی فون صارفین دونوں کیلئے دستیاب ہوگا تاہم اس
کے متعارف ہونے کی حتمی تاریخ کا اعلان فی الحال نہیں کیا گیا ہے۔