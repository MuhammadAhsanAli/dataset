فیس بک کی مالک کمپنی میٹا سے 11000 ملازمین فارغ
فیس بک، واٹس ایپ اور انسٹاگرام کی مالک کمپنی میٹا پلیٹ فارمز انکارپوریٹڈ (Meta Platforms, Inc) نے دنیا بھر سے اپنے 11 ہزار ملازمین کو فارغ کردیا۔
ٹوئٹر کے بعد میٹا سے بھی   ہزاروں افراد کو نکالنے کی خبریں گردش کررہی تھیں جس کی ان تصدیق ہوگئی ہے۔
فیس بک، واٹس ایپ اور انسٹاگرام کی مالک کمپنی میٹا پلیٹ فارمز انکارپوریٹڈ (Meta Platforms, Inc) کے دنیا بھر میں موجود 11000 ملازمین کو نوکریوں سے نکال دیا گیا ہے۔
اتنی بڑی تعداد میں ملزمین کو نکالنے پر میٹا کے چیف ایگزیکٹیو افسر مارک زکربرگ نے کہا ہے کہ ہم یہاں کیسے پہنچے، اس کی ذمہ داری میں لیتا ہوں، مجھے معلوم ہے کہ یہ سبھی کے لئے مشکل ہے اور جو لوگ اس سے متاثر ہوئے ہیں، ان کے لئے مجھے افسوس ہے۔
میٹا پلیٹ فارمز انکارپوریٹڈ کے شعبہ افرادی قوت (Humen Resource) کے سربراہ لاری گولیئر  کے مطابق برطرف ملازمین کو قوانین کے مط ابق ان کے واجبات کے علاوہ معاوضے کے طور پر 4 مہینے کی تنخواہ دی جائے گی ۔