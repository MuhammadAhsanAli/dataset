انسٹاگرام صارفین جلد نیا فیچر استعمال کرینگے
انسٹاگرام اسٹوری معمولی لمحات کو دوسروں کے ساتھ شیئر کرنے کا ایک عمدہ طریقہ ہے۔
ابھی اگر آپ انسٹاگرام استعمال کرتے ہیں تو آپ کو پتا ہوگا کہ انسٹاگرام اسٹوری پر کیمرہ ٹول موجود ہوتا ہے جس سے آپ تصویر لے کر اور اسے مختلف افیکٹس کے ساتھ فوراً ہی پوسٹ کرسکتے ہیں۔
تاہم اب انسٹاگرام کی جانب سے جلد ہی ’ڈرافٹ ‘ فیچر متعارف کیا جائے گا جس سے آپ انسٹا اسٹوری کو محفوظ کرپائیں گے اور بعدازاں اس میں ترمیم بھی کرپائیں گے۔

Let's take a look at the upcoming Story Draft feature in #Instagram ? https://t.co/kA3DeWIIXm pic.twitter.com/CT8ORvIn5R— Alessandro Paluzzi (@alex193a) March 23, 2021

ابھی اگر آپ ایفیکٹس کے ساتھ اسٹوری کی تصویر کو محفوظ کرنے کی کوشش کرتے ہیں تو انسٹاگرام اسے آپ کی لائبریری میں بطور ویڈیو اسٹور کردیتا ہے۔ اس کا مطلب یہ ہے کہ فی الحال ان ایفکٹس کو محفوظ کرنے کا کوئی طریقہ نہیں ہے۔
اس کے علاوہ انسٹاگرام اسٹوری پر رد عمل کے اظہار کے لیے مختلف فیچرز متعارف کروائے جائیں گے جن میں کسی ایک کا انتخاب کرتے ہوئے صارف کسی بھی صارف کی انسٹاگرام اسٹوری پر رد عمل کا اظہار کرپائے گا۔