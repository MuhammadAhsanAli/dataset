فیس بک ملازمین بھی مستقل گھر سے کام کریں گے
ٹوئٹر کے بعد فیس بک نے بھی اپنے ملازمین کو مستقل طور پر گھر سے کام کرنے کی اجازت دے دی۔
گوگل، فیس بک اور ٹوئٹر سمیت متعدد معروف کمپنیوں کے ملازمین عالمی وبا کے پیش نظر پہلے ہی گھروں سے رہ کر کام کر رہے ہیں۔ فیس بک اور گوگل نے گزشتہ دنوں اپنے ملازمین کے لیے گھر سے کام کرنے کی پالیسی میں 7 ماہ کی توسیع کا اعلان کیا تھا۔
مگر فیس بک کے بانی مارک زکربرگ نے اعلان کیا ہے کہ ملازمین چاہیں تو گھروں سے مستقل کام کر سکتے ہیں۔ یعنی ان پر دفتر آنے کیلئے دباؤ نہیں ڈالا جائے گا۔
مارک زکر برگ نے کہا ہے کہ اگلے 5 سے 10 سالوں کے دوران فیس بک کے 50 فیصد ملازمین گھروں میں رہ کر ہی کام کریں گے۔
ٹوئٹر نے پہلے ہی ملازمین کو دفتروں کی جھنجھٹ سے نجات دیدی ہے۔