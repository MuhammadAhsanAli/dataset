ٹوئٹر کا کنٹرول سنبھالتے ہی ایلون مسک نے اعلیٰ ترین عہدیدار برطرف کردیئے
ایلون مسک نے ٹوئٹر کا کنٹرول سنبھالتے ہی  کمپنی کے 3 اہم ترین عہدے دار  ملازمتوں سے فارغ کردیئے ہیں۔
اسپیس ایکس اور ٹیسلا جیسی کمپنیوں کے مالک اور دور حاضر میں دنیا کے سب سے امیر انسان ایلون مسک بالآخر  مائیکرو بلاگنگ ویب سائیٹ کا کنٹرول اپنے ہاتھوں میں لے لیا ہے۔
بین الاقوامی میڈیا کے مطابق ایلون مسک نے ٹوئٹر کا کنٹرول سنبھالتے ہی  کمپنی کے کئی اعلیٰ ترین افسران کو انہیں گمراہ کرنے کے الزام میں عہدے سے فارغ کردیا۔
فارغ کئے گئے افسران میں ٹوئٹر کے چیف ایگزیکٹو پیراگ اگروال، چیف فنانشل آفیسر نیڈ سیگل اور قانونی امور  پالیسی کے سربراہ وجئے گڈے شامل ہیں۔
 






ایلون مسک نے کہا ہے کہ ٹوئٹر کی ملکیت حاصل کرنے کا مقصد پیسے کمانا نہیں بلکہ انسانیت کی مدد کرناہے،  وہ ٹوئٹر پر اسپام بوٹس (جعلی اکاؤنٹس)کو شکست دینا چاہتے ہیں۔ وہ اس پلیٹ فارم کو نفرت اور تقسیم کی آماج گاہ بننے سے روکنا چاہتے ہیں۔
ایلون مسک کو ٹوئٹر کی دھمکی اثر کرگئی
دنیا کے امیر ترین انسان نے ٹوئٹر کو 44 ارب ڈالر میں خریدا ہے، مائیکرو بلاگنگ ویب سائیٹ کی خریداری کا عمل دونوں طرف سے انتہائی پیچیدہ اور مشکلات سے بھرا رہا۔
ایلون مسک انسان نما روبوٹ لے آئے
سودے کی تکمیل کے دوران دونوں جانب سے ایک دوسرے پر دھوکا دہی کے الزام لگائے گئے۔ 4 روز قبل توئٹر کی سابق انتطامیہ نے ایلون مسک کو دھمکی دی تھی کہ اگر انہوں نے 28 اکتوبر تک سودے پر عمل نہ کیا تو انہیں اس کا خمیازہ چکانا پڑے گا۔
امریکی میڈیا نے دعویٰ کیا تھا کہ سودے کے حوالے سے معلقہ اداروں کے اہلکاروں نے ایلون مسک سے تفتیش بھی کی ہے۔