فیس بک، انسٹاگرام، واٹس ایپ کی سروس بحال ہونے لگی
فوٹو: اے ایف پی
دنیا کے بیشتر ممالک میں گزشتہ روز متاثر ہونے والی سوشل میڈیا کی فیس بک، انسٹاگرام، واٹس ایپ اور میسینجر سروسز چھ گھنٹے بعد بحال ہونا شروع ہوگئی۔
سوشل سروسز کے پاکستان میں متاثر ہونے سے متعلق کوئی اطلاع موصول نہیں ہوئی جبکہ دنیا کے دیگر ممالک میں سروس متاثر ہونے سے متعلق اصل وجہ تاحال سامنے نہیں آئی۔
واضح رہے کہ گزشتہ ماہ بھی دنیا بھر میں  فیس بک، انسٹاگرام اور واٹس ایپ کی سروسز تقریبا 7 گھنٹے معطل رہی تھیں جس کی وجہ سے فیس بک کے اربوں صارفین متاثر ہوئے تھے۔
اس سے قبل 14 مارچ 2019 او 14 اپریل 2019 کو تیکنیکی خرابی کے باعث فیس بک کی سروس متاثر ہوئی تھی۔
واٹس ایپ، فیس بک اور انسٹاگرام تینوں سروسز مشترکہ انفراسٹرکچر پر کام کرتی ہیں جس کی وجہ سے ایک سروس میں خرابی کی وجہ سے تینوں سروسز ایک ساتھ متاثر ہوتی ہیں جبکہ تینوں سروسز کی ملکیت فیس بک کے پاس ہے۔