انسٹاگرام کیلئے ٹویٹر کی پرانی سہولت دوبارہ بحال
فوٹو: اے ایف پی
سوشل میڈیا کی مقبول ویب سائٹ ٹویٹر نے انسٹاگرام صارفین کے لیے پوسٹ کا لنک شیئر کرنے سے متعلق پرانی سہولت دوبارہ بحال کر دی۔
ٹیکنالوجی خبروں کی ویب سائٹ انگیجٹ کے مطابق ٹویٹر نے اپنی آفیشل ایپس اور ویب پر پرانی سہولت فراہم کی ہے جس میں انسٹاگرام لنک کے ساتھ تھمب نیل کا آپشن بھی دیا جا رہا ہے۔

They said it would never happen… Twitter Card previews start rolling out TODAY. ?

Now, when you share an Instagram link on Twitter a preview of that post will appear. ? pic.twitter.com/XSZRx9dzd1

— Instagram (@instagram) November 3, 2021
اس سہولت کے بعد کوئی صارف اگر کوئی انسٹا پوسٹ شیئر کرتا ہے تو وہ اسکے ساتھ تصویر یعنی تھمب نیل بھی دیکھ سکے گا اور دیکھنے والا تھمب نیل پر کلک کرکے انسٹاگرام پوسٹ پر جا سکے گا۔
یاد رہے کہ انسٹاگرام کا ٹویٹر فوٹو انٹیگریشن 2012 میں ختم ہو گیا تھا اور اسکے بعد کسی بھی سوشل نیٹ ورک کے پاس تھمب نیل دینے کا آپشن نہیں تھا۔
اس سے قبل ٹویٹر پر صارف کی جانب سے انسٹا پوسٹ شیئر کرنے پر صرف لنک نظر آتا تھا لیکن کوئی تصویر نظر نہیں آتی تھی۔