انسٹاگرام کی جانب سے صارفین کیلئے خوشخبری، مشکل آسان ہوگئی
سماجی رابطے کی ویب سائٹ انسٹاگرام نے نیا فیچر متعارف کرواکے اپنے صارفین کی بڑی مشکل آسان کردی ۔
انسٹاگرام کی جانب سے صارفین کے ایک اور بہترین سہولت متعارف کرادی گئی ہے جس کے بعد کوئی بھی صارف ویب ورژن سے بھی تصویر و ویڈیوز پوسٹ کرسکے گا۔
انسٹاگرام کی جانب سے ایسا منفرد آپشن صارفین کی سہولت کےلیے پیش کیا جارہا ہے جس کی مدد سے 21 اکتوبر سے تمام صارفین تصاویر اور مختصر ویڈیوز (ایک منٹ سے کم وقت کی) کمپیوٹر براؤزر سے پوسٹ کرسکیں گے۔
اس سے قبل کوئی بھی صارف انسٹا اسٹوری پر صرف 15 سیکنڈ کی ویڈیو پوسٹ کرسکتا تھا تاہم اب کوئی بھی صارف ایک منٹ تک کی ویڈیو پوسٹ کرسکتا ہے ۔

واضح رہے کہ اس سے قبل انسٹاگرام تصاویر ایپ سے ہٹ کر پوسٹ کرنا ممکن نہیں تھا یعنی اگر فون دستیاب نہ ہو تو یہ نیا آپشن پوسٹس کرنے کے لیے اور بالخصوص بزنس اکاؤنٹس اور انسٹاگرام کریٹیئرز کے لیے مددگار ثابت ہوگا۔