ناپسندیدہ فالوورز کو ہٹانے کیلئے ٹویٹر کا نیا فیچر
فوٹو: اے ایف پی
سوشل میڈیا کی مشہور ویب سائٹ ٹویٹر نے ایک نیا فیچر متعارف کروایا ہے جس میں صارف کسی بھی فالوور کو بلاک کیے بغیر فالوور سے ہٹا سکتا ہے، اس عمل کو ’’سافٹ بلاک‘‘ کا نام دیا گیا ہے۔
ٹیکنالوجی کی ویب سائٹ ’’دی ورج‘‘ کے مطابق صارف اس آپشن کو اختیار کرنے کے لیے اپنی پروفائل میں جا کر فالوورز کی فہرست میں جائے اور پھر فالو آپشن کے ساتھ تین ڈاٹ والے آپشن کو کلک کریں۔ یہاں آپ کے پاس مختلف آپشنز آئیں گے جس میں تیسرا آپشن ’’ریموو دس فالوور‘‘ کا ہوگا۔
ریموو دس فالوور کا آپشن اختیار کرنے پر سامنے والے کو اس بات کا علم نہیں ہوگا کہ آپ نے اسکو فالوور سے ہٹا دیا ہے۔


[caption id="attachment_2406664" align="alignnone" width="800"] دی ورج ویب سائٹ سے لی گئی تصویر[/caption]
سافٹ بلاک کا طریقہ دیگر بلاک کرنے کے طریقے سے مختلف ہے کیونکہ یہ صارف کو آپ کے ٹویٹس دیکھنے اور براہ راست پیغام بھیجنے کی اجازت تو دیتا ہے لیکن وہ آپ کے ٹویٹس کو آپ کے فیڈ پر نہیں دیکھیں گے۔
البتہ جب آپ کسی فالوور کو ہٹاتے ہیں تو وہ اگر چاہیں تو آپ کو دوبارہ فالو بھی کر سکتا ہے۔
ٹویٹر کا یہ نیا طریقہ پچھلے طریقے سے تھوڑا آسان ہے، کیونکہ یہ آپ کو خود سے کسی صارف کو بلاک کرنے یا نہ کرنے کا اختیار دیتا ہے۔
واضح رہے کہ کمپنی نے گزشتہ ماہ ستمبر میں اس فیچر کو ٹیسٹ کیا تھا۔ اس سے قبل صارفین کے پاس صرف بلاک کرنے یا اَن فالو کرنے کا آپشن ہوتا تھا۔