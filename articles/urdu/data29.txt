بھارتی اداروں کی ٹوئٹر صارفین کے حساس ڈیٹا تک رسائی کا انکشاف
مودی سرکار کی جانب ٹویٹر کا بطور ہتھیار استعمال اور بھارتی اداروں کی جانب سے ٹوئٹر صارفین کے حساس ڈیٹا تک رسائی کا انکشاف ہوا ہے۔
سانحہ لسبیلہ کے شہدا کے خلاف گھناونی سوشل میڈیا مہم کے بعد دشمن ملک پاکستان کے خلاف پروپیگنڈے کے لیے ٹویٹر کو استعمال کرتی رہی۔
رپورٹ کے مطابق بھارت نے ٹوئٹر انتظامیہ کواپنا ایجنٹ پے رول پر رکھنے پر مجبورکیا اور بھارتی اداروں نے اس ایجنٹ کے ذریعے ٹوئٹر صارفین کے حساس  ڈیٹا تک رسائی حاصل کی۔
ٹوئٹرکے سابق سیکورٹی چیف نے بھارت اور ٹوئٹر انتظامیہ کی ملی بھگت کا پول کھول دیا۔ ٹوئٹرکے سیکورٹی چیف نے معاملہ امریکی ریگولیٹرز کے ساتھ اُٹھا دیا۔
واضح رہے کہ سانحہ لسبیلہ کے بعد بھی ٹوئٹر کے ذریعے شہدا کے لواحقین کے زخموں پر نمک پاشی کی گئی۔ پاک فوج کيخلاف گھناؤنی مہم چلانے والوں سے متعلق اہم انکوائری ہوئی تو پتہ چلا کہ پی ٹی آئی اکاونٹس کے ساتھ  بھارتی ٹوئٹر ہینڈلز سے بھی پاک فوج کے خلاف زہر اگلا گیا۔