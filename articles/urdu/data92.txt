فیس بک صارفین کیلئے نیا فیچر متعارف کرادیا
فیس بک نے صارفین کیلئے نیا فیچر متعارف کرایا ہے جس کے بعد اب انہیں انسٹاگرام اور فیس بک چیٹ کیلئے علیحدہ علیحدہ میسنجر پر جانے کی ضرورت نہیں ہوگی۔
فیس بک انتظامیہ کی جانب سے جاری کیے گئے بیان میں کہا گیا ہےکہ فیس بک اور انسٹاگرام ایپلیکیشن استعمال کرنے والے صارفین اب کسی ایک ایپ سے دونوں ایپلیکشنز پر چیٹ کرسکیں گے۔
فیس بک کی جانب سے اس سروس کو متعارف کرانے کے بعد صارفین کو اب اپنے دوستوں اور پیاروں سے رابطہ رکھنے میں آسانی ہوگی تاہم کچھ لوگ انسٹاگرام تو کچھ فیس بک کے استعمال سے گریز کرتے ہیں۔
یاد رہے کہ فیس بک کی جانب سے تمام میسجنگ ایپس یعنی فیس بک میسنجر، واٹس ایپ اور انسٹاگرام کو اکٹھا کرنے پر کام کیا جارہا ہے اور یہ فیچر ممکنہ طور پر اسی پروجیکٹ کا حصہ ہے۔