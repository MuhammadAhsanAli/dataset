ٹوئٹر سروس کچھ دیر متاثررہنے کے بعد بحال
پاکستان سمیت مختلف ملکوں میں سماجی رابطوں کی ویب سائٹ ٹوئٹر کی سروس کچھ دیر متاثر رہنے کے بعد بحال ہوگئی۔
جمعرات کو تقریباً 40 منٹ تک ٹوئٹر کی سروس پاکستان، امریکا، یورپ اور ایشیا میں معطل ہوئی جس کی وجہ سے صارفین کو اپنے اکاؤنٹس تک رسائی حاصل ہورہی تھی نہ ہی ٹائم لائن کھل رہی تھی۔
تاہم 40 سے 45 منٹ بعد ٹوئٹر کی سروس بتدریج بحال ہونا شروع ہوگئی جس کے بعد صارفین نے سکھ کا سانس لیا۔ ٹوئٹر کی جانب سے ٹویٹ کر کے بتایا گیا ہے کہ ویب سائٹ کی بحالی پر کام جاری ہے۔
ٹوئٹر انتظامیہ نے ٹویٹ کی کہ آپ میں سے بہت سے لوگوں کو ٹوئٹر تک رسائی حاصل کرنے میں مسائل ہو رہے ہیں، ہم اسے ٹھیک کر رہے ہیں اور تمام لوگوں کے لیے چلا رہے ہیں۔