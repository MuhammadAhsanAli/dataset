ٹویٹر اسپیس سے متعلق صارفین کیلئے نئی خوشخبری
فوٹو: اے ایف پی
ٹویٹر نے اپنے اسپیس فیچر میں مزید توسیع کرتے ہوئے صارفین کے لیے بغیر لاگ اِن ہوئے اسپیس آڈیو سننے کی سہولت شروع کر دی ہے۔
ٹیکنالوجی خبروں کی ویب سائٹ انگیجٹ کے مطابق میزبان اور سامعین اب کسی کو بھی اسپیسس آڈیو براڈکاسٹ کا براہ راست لنک بھیج سکتے ہیں، اور جن کے پاس ٹویٹر اکاؤنٹ نہیں ہیں وہ لاگ اِن کیے بغیر اسے ویب پر سن سکتے ہیں۔
ایسے افراد اسپیس میں شرکت نہیں کر سکتے صرف سن سکتے ہیں۔
جولائی میں، ٹویٹر نے صارفین کو براہ راست اسپیس سے نئی ٹویٹس لکھنے کی اجازت دی تھی، جو آڈیو چیٹ اور کسی بھی ہیش ٹیگز سے منسلک ہوتا ہے۔
اکتوبر میں آئی او ایس پر ایک اسپیسس ٹیب متعارف کروایا گیا، جس سے صارفین کو ایک جگہ پر آڈیو شوز تلاش کرنے کا طریقہ ملا۔ اسکے بعد، میزبانی کی سہولت شروع کی گئی۔
ٹویٹر نے اسپیسس آڈیو کو محدود تعداد میں آئی او ایس میزبانوں تک ریکارڈ کرنے کی صلاحیت کو بھی متعارف کروایا ہے۔ اپنے سیشنز کو ریکارڈ کر کے، میزبان اس سے لنک کر سکیں گے اور اسے 30 دنوں تک شیئر کر سکیں گے، اور پلیٹ فارم پر موجود سامعین اسے اپنی ٹائم لائن پر دیکھ بھی سکتے ہیں۔