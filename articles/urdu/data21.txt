ٹوئٹر کا صارفین کیلئے زبردست فیچر کا اعلان
سماجی رابطوں کی ویب سائٹ ٹوئٹر نے صارفین کیلئے زبردست فیچر کا اعلان کردیا۔
ٹویٹر کے اس نئے فیچر کے ذریعے صارفین ایک ہی ٹویٹ میں تصاویر، ویڈیوز، میمز اور GIFs ایک ساتھ پوسٹ کرسکیں گے۔
ٹویٹر صارفین پہلے بھی متعدد تصاویر کو ایک ساتھ پوسٹ کرسکتے تھے لیکن اب ٹوئٹر اپنے صارفین کو ایک ہی ٹوئٹ میں 4 تصاویر، ویڈیوز اور GIFs پوسٹ کرنے کی سہولت فراہم کرے گا۔
 






صارفین کو اس کے لیے ”میڈیا“ یا ”GIF“ آئیکنز کو دباکر وہ مواد منتخب کرنا ہوگا جسے وہ شیئر کرنا چاہتے ہیں، صارفین ٹویٹ کمپوز کرتے وقت اپنے میڈیا کی ترتیب میں تبدیلی بھی کرسکتے ہیں۔
ایک بلاگ پوسٹ میں ٹویٹر نے کہا کہ وہ اپنے صارفین کیلئے ہمیشہ نئے اور دلچسپ طریقوں کی تلاش میں رہتے ہیں۔
واضح رہے کہ انسٹاگرام میں ایسا ہی ایک فیچر پہلے سے موجود ہے جو صارفین کو ایک ہی پوسٹ میں تصاویر اور ویڈیوز پوسٹ کرنے کی سہولت دیتا ہے۔