فیس بک ویڈیو کال فیچر میں بڑی تبدیلی کا اعلان
لاک ڈاؤن کے باعث گھر سے کام کرنے کے رجحان میں تیزی کے بعد جہاں متبادل پلیٹ فارم ابھر کر سامنے آئے وہاں پرانے پلیٹ فارم بھی خود کو بہتر آپشن کے طور پر پیش کرنے میں مصروف ہوگئے۔
اس وقت ویڈیو کانفرنس کالز کیلئے زوم چھایا ہوا ہے جبکہ فیس بک نے بھی اپنے صارفین کو سہولت دینے کیلئے ویڈیو کال کے فیچر میں تبدیلی کا اعلان کیا ہے جس کے مطابق فیس بک میسنجر میں ’میسنجر روم‘ متعارف کرایا گیا ہے جہاں بیک وقت 50 لوگ ایک ساتھ ویڈیو کالنگ کرسکتے ہیں۔
زووم کی طرح فیس بک میسنجر پر بھی صارفین لنک بھیج کر دوسرے شخص کو کانفرنس کال میں شامل کر سکیں گے۔ میسنجر پر ویڈٰیو کال کی سہولت  پہلے بھی موجود تھی مگر اس کانفرنس کال میں شرکا کی تعداد محدود تھی۔
فیس بک کی جانب سے میسنجر رومز کا یہ فیچر اس ہفتے چند ممالک میں پیش کیا جائے گا جب کہ چند ہفتوں بعد یہ فیچر دنیا بھر کے فیس بک صارفین کو میسر ہوگا۔